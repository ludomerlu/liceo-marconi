# Identificare i principi comuni per la protezione, conservazione e controllo dei dati e della riservatezza, quali: trasparenza, scopi legittimi, proporzionalità delle misure in rapporto ai danni

La facilità di accesso e manipolazione delle informazioni resa possibile dall'ICT ha portato a legiferare sulla tutela del trattamento dei dati personali
cercando di mediare tra due esigenze contrastanti:

* la tutela della riservatezza - cioè il controllo dell'interessato sull'utilizzo delle informazioni che Io riguardano da parte di terzi;
* la necessità di rendere sempre disponibili i dati per ragioni di legalità e trasparenza - cioè l'inammissibilità dell'anonimato per questioni di sicurezza.

La direttiva **[95/46/CE](https://www.garanteprivacy.it/documents/10160/10704/Direttiva+95+46+CE.pdf)** e la legge italiana
**[675/1996](https://www.garanteprivacy.it/home/docweb/-/docweb-display/docweb/28335)**, hanno stabilito il quadro dì riferimento normativa iniziale poi
sfociato nel **[D.L. 196/2003](https://www.garanteprivacy.it/documents/10160/0/Codice+in+materia+di+protezione+dei+dati+personali+%28Testo+coordinato%29)**
comunemente conosciuto come "Codice della privacy".

Nonostante la complessità della materia, tutte queste leggi e regolamenti si ispirano ad alcuni principi di base tra i quali spiccano:

* Trasparenza
* Legittimità
* Proporzionalità

La tabella che segue dettaglia i contenuti di ciascun principio liberamente sintetizzato dal codice della Privacy italiano.

| **PRINCIPIO** | **DESCRIZIONE** |
| ------------- | --------------- |
| Trasparenza   | L'attività di raccolta dati deve essere manifesta e dichiarata; <br /> Devono essere descritti i motivi e le finalità; <br /> Devono essere dichiarate le procedure adottate per il rispetto delle regole; <br /> Devono essere comunicate le modalità di contestazione. |
| Legittimità   | La raccolta ed il trattamento possono essere consentiti solo se: <br /> - Perseguono fini legittimi <br /> - Non violano i diritti dell'interessato |
| Proporzionalità | I dati personali raccolti devono essere adeguati, pertinenti e non eccedenti le finalità per cui sono raccolti; <br /> Devono essere accurati e mantenuti aggiornati |

## Approfondimento

A partire dal 25 maggio 2018 è entrato in vigore il **regolamento generale sulla protezione dei dati** in sigla RGPD (o **GDPR** in inglese _General Data
Protection Regulation_), ufficialmente regolamento [(UE) n. 2016/679](https://eur-lex.europa.eu/legal-content/IT/TXT/HTML/?uri=CELEX:32016R0679), è il
regolamento dell'Unione europea in materia di trattamento dei dati personali e di privacy che abroga la direttiva 95/46/CE.

Con questo regolamento, la Commissione europea si propone come obiettivo quello di rafforzare la protezione dei dati personali di cittadini dell'Unione
europea (UE) e dei residenti nell'UE, sia all'interno che all'esterno dei confini dell'UE, restituendo ai cittadini il controllo dei propri dati personali,
semplificando il contesto normativo che riguarda gli affari internazionali, unificando e rendendo omogenea la normativa privacy dentro l'UE.

## Letture consigliate

* Per un approfondimento e miglior comprensione del _GDPR_ si rimanda al sito del [Garante per la protezione dei dati personali](https://www.garanteprivacy.it/regolamentoue)
